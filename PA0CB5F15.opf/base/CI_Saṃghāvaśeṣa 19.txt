dge sloṅ ma rab tu maṅ po dag groṅ dam groṅ rdal źig na ñe bar brten cig gnas par gyur pa de
dag kyaṅ khyim sun (7) ’byin pa sdig pa’i chos kun tu sbyod par gyur cig de dag gis khyim
dag sun ’byin par mthoṅ ṅam | thos sam | rab tu śes sam | de dag sdig pa kun tu spyod par
mthoṅ ṅam | thos sam | rab tu śes na dge sloṅ ma de dag la dge sloṅ ma rnams kyis ’di skad
ces ’phags (9a1) ma dag khyed khyim sun ’byin pa sdig pa’i chos kun tu spyod pa dag yin
te | khyed kyis kyim dag gi sun phyu.uṅa bar mthoṅ źig thos la rab tu śes | khyed sdig pa
kun tu sbyod par yaṅ mthoṅ źig thos la rab tu śes kyis || ’phags ma dag khyed ’di na gnas
pas chog (2) gis gnas ’di nas deṅ śig ces bsgo bar bya’o || gal te de dag dge sloṅama rnams
la ’di skad ces ’phags ma dag ’di na dge sloṅ ma kha cig ’dun pas ’gro ba | źe sdaṅ gis
’gro ba | gti mug gis ’gro ba | ’jigs pas ’gro ba dag yin te | ’di ltar ltuṅ (3) ba ’dra ba
kho na las dge sloṅ ma kha cig ni skrod par byed | kha cig ni skrod par mi byed de źes zer
na dge sloṅ de dag la dge sloṅ ma rnams kyis ’di skad ces ’phags ma khyed de skad ces ’phags
ma dag ’di na dge sloṅ ma kha cig ’dun pas ’gro ba | źe sdaṅ gis ’gro ba | gti (4) mug
gis ’gro ba | ’jigs pas ’gro ba dag yin te | ’di ltar ltuṅ ba ’dra ba kho nal dge sloṅ
ma kha cig ni sgrod par byed kha cig ni skrod par mi byed do źes ma zer cig | de ci’i phyir
ne na | dge sloṅ ma de dag ni ’dun pas ’gro ba ma yin | źe sdaṅ gis ’gro ba ma yin | (5)
gti mug gis ’gro ba ma yin | ’jigs pas ’gro ba ma yin gyi | ’di ltar ’phags ma dag ñid kyim
sun ’byin pa sdig pa’i chos kun tu sbyod pa ṅag yin te | khyed kyis khyim dag sun phyuṅ
yaṅ mthoṅ źiṅ thos la rab tu śes | khyed sdig pa kun tu spyod par yaṅ (6) mthoṅ źiṅ thos
la rab tu śes pa’i phyir te | ’phags ma dag ’dun pas ’gro ba źes bya ba’i tshig gi lam daṅ
| źe sdaṅ gis ’gro ba | gti mug gis ’gro ba | ’jigs pas ’gro ba źes bya ba’i tshig gi lam
’di lta bu ’di thoṅ śig ces bsgo bar bya’o || dge sloṅ ma de dag (7) la dge sloṅ ma rnams
kyis de skad bsgo ba na gal te gźi de gtoṅ na de lta na legs | gal te mi gtog na gźi de gtoṅ
bar bya ba’i phyir lan gñis lan gsum du yaṅ dag par bsgo bar bya | yaṅ dag par bstan par
bya’o || lan gñis lan gsum du yaṅ dag par bsgo | yaṅ dag par (9b1) bstan pa na gźi de gtoṅ
na de lta na legs | gal te mi gtoṅ na chos ’di yaṅ lan gsum gyi bar gyis ltuṅ bar ’gyur
la ’byuṅ ba daṅ bcas pa ste dge ’dun lhag ma’o ||

