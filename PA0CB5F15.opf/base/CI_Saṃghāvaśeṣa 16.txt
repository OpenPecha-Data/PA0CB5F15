yaṅ dge sloṅ ma gaṅ dge sloṅ ma’i dge ’dun mthun pas dge sloṅ ma gaṅ dag tha dad du gnas par
bsgo ba sde źiṅ gnas ba (7b1) de btaṅ ste tha dad du gnas par śes bźin du de ñid kyi gan
du soṅ ste | ’di skad ces phu nu mo khyed gñis tha dad du gnas par ma byed cig | khyed gñis
tha dad du gnas na dge ba’i chos rnams ’bri ba ñid du śes bar bya’i ’phel bar ni ma yin
no || khyed gñis sde źiṅ (2) gnas par gyis śig | khyed gñis sde źiṅ gnas nas dge ba’i chos
’phel ba ñid du śes par bya’i ’bri bar ni ma yin no źes zer na dge sloṅ ma de la dge sloṅ
ma rnams kyis ’di skad ces phu nu mo khyod dge sloṅ ma gaṅ dag sde źiṅ gnas nas gźogs stegs
daṅ | ’phyar g-yeṅ (3) daṅ ! rtsab hral byed pa las de gñis tha dad du gnas par śes bźin
du ’di skad ces phu nu mo khyed gñis tha dad du gnas par ma byed cig | khyed gñis tha dad
du gnas na dge ba’i chos rnams ’bri ba ñid du śes par bya’i ’phel bar ni ma yin no || khyed
gñis sde źiṅ gnas par (4) gyis śig | khyed gñis sde źiṅ gnas nas dge ba’i chos rnams ’phel
ba ñid du śes par bya’i ’bri bar ni ma yin no źes ma zer cig | phu nu mo khyod sdig pa
can gyi lta ba’i rnam pa ’di lta bu ’di thoṅ śig ces bsgo bar bya’o || dge sloṅ ma de la
dge sloṅ ma rnams kyis de (5) skad bsgo ba na gal te gźi de gtoṅ na de lta na legs | gal
te mi gtoṅ na gźi de gtoṅ bar bya ba’i phyir lan gñis lan gsum du yaṅ dag par bsgo bar bya
| yaṅ dag par bstan par bya’o || lan gñis lan gsum du yaṅ dag par bsgo | yaṅ dag bar bstan
pa (6) na gźi de gtoṅ na de lta na legs | gal te mi gtoṅ na chos ’di yaṅ lan gsum gyi bar
gyis ltuṅ bar ’gyur la ’byuṅ ba daṅ bcas pa ste dge ’dun lhag ma’o ||

