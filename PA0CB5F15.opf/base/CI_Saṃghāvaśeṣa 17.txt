yaṅ dge sloṅ ma gaṅ dge ’dun ’thun pa dbye ba’i phyir rtul bar byed ciṅ dbyen byed par ’gyur
ba’i rtsod pa yaṅ (7) dag par blaṅs nas rab tu bzuṅ ste ’dug dge sloṅ ma de la dge sloṅ ma
rnams kyis ’di skad ces ’phags ma khyod dge ’dun mthun pa dbye ba’i phyir rtul bar ma byed
cig | dbyen byed par ’gyur ba’i rtsod pa yaṅ dag par blaṅs nas rab tu bzuṅ ste ma ’dug
śig | dge ’dun (8a1) mthun par gyis śig | dge ’dun mthun mi phyed | kun tu dga’ mi rtsod |
mchog gcig ’don pa gcig | chu daṅ ’o ma gcig tu ’dres pa lta bur gyur la | ston pa’i bstan
pa gsal bar byed na bde ba la gnas par ’gyur gyis ’phags ma khyod (2) dge ’dun ’byed pa’i
gźi ’di lta bu ’di thoṅ śig ces bsgo bar bya’o || dge sloṅ ma de la dge sloṅ ma rnams kyis
de skad bsgo ba na gal te gźi de gtoṅ na de lta na legs | gal te mi gtoṅ na gźi de gtoṅ
bar bya ba’i phyir lan gñis lan gsum gyi bar du yaṅ dag par (3) bsgo bar bya | yaṅ dag par
bstan par bya’o || lan gñis lan gsum du yaṅ dag par bsgo | yaṅ dag par bstan pa na gźi de
gtoṅ na de lta na legs | gal te mi gtoṅ na chos ’di yaṅ lan gsum gyi bar gyis lhuṅ bar ’gyur
la ’byuṅ ba daṅ ba cas pa ste dge ’dun (4) lhag ma’o ||

