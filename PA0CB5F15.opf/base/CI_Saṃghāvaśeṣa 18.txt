dge sloṅ ma de’i grogs byed pa’i dge sloṅ ma mi mthun par smra ba ñid kyi rjes su phyogs pa
gcig gam gñis sam maṅ po dag yod ciṅ | gal te de dag dge sloṅ ma rnams la ’di skad ces | ’phags
ma dag khyed cag dge yaṅ ruṅ sdig kyaṅ ruṅ dge sloṅ (5) ma ’di la ci yaṅ ma smra śig
| de ci’i phyir źe na | ’phags ma dag dge sloṅ ma ’di ni chos smra ba | ’dul ba smra ba |
dge sloṅ ma ’di ni chos daṅ ’dul ba yaṅ dag par blaṅs nas rab tu bzuṅ ste rjes su tha sñad
’dogs par byed pa | dge sloṅ ma ’di ni śes bźin du smre’i (6) mi śes par ma yin pa’i phyir
te | dge sloṅ ma ’di gaṅ la ’dod ciṅ bzod pa de la bdag cag kyaṅ ’dod cig bzod do źes zer
na | dge sloṅ ma de dag la dge sloṅ ma rnams kyis ’di skad ces ’phags ma dag khyed cag
dge yaṅ ruṅ sdig kyaṅ ruṅ dge sloṅ ma ’di la ci yaṅ ma smra śig | (7) de ci’i phyir źe na
| ’phags ma dag dge sloṅ ma ’di ni chos sma ba | ’dul ba smra ba | dge sloṅ ma ’di ni chos
daṅ ’dul ba yaṅ dag par bla nas rab tu bzuṅ ste rjes su tha sñad ’dogs par byed pa | dge
sloṅ ma ’di śes bźin du smra’i mi śes par ma yin pa’i phyir te | dge (8b1) sloṅ ma ’di gaṅ
la ’dod cig bzod pa de la bdag cag kyaṅ ’dod ciṅ bzod do źes ma zer cig | de ci’i phyir źe
na | ’phags ma dag dge sloṅ ma ’di ni chos ma yin pa smra ba | ’dul ba ma yin pa smra ba
| dge sloṅ ma ’di ni chos ma yin pa daṅ | ’dul ba ma yin par (2) yaṅ dag par blaṅs nas rab
tu bzuṅ ste rjes su ta sñad ’dogs par byed pa | dge sloṅ ma ’di ni mi ses bźin du smra’i
śes par smra ba ma yin pa’i phyir te | dge sloṅ ma ’di gaṅ la ’dod cig bzod pa de la ’phags
ma dag bzod par ma khyed cig | ’phags ma dag khyed dge (3) ’dun ’byed ’dod par ma byed
par ’phags ma dag dge ’dun mthun pa ñid du ’dod par gyis śib | ’phags ma dag dge ’dun mthun
par gyis śig | dge ’dun mthun mi phyed | kun tu dga’ mi rtsod | mchog gcig ’don pa gcig
| chu daṅ ’o ma ’dres pa lta bur (4) gyur la! ston pa’i bstan pa gsal bar byed na bde pa la
reg par gnas par ’gyur gyis | ’phags ma dag dge ’dun ’byed pa’i rjes su phyogs śig mi mthun
par smra ba ’di lta bu ’di thoṅ śig ces bsgo bar bya’o || dge sloṅ ma de dag la dge sloṅ
ma rnams kyis de skad bsgo(5) ba na gal te gźi de gtoṅ na de lta na legs | gal te mi gtoṅ
na gźi de gtoṅ bar bya ba’i phyir lan gñis lan gsum du yaṅ dag par bsgo bar bya | yaṅ dag
par bstan par bya’o || lan gñis lan gsum du yaṅ dag par bsgo | yaṅ dag par bstan pa na
gźi de (6) gtoṅ na de lta na legs | gal te mi gtoṅ na chos ’di yaṅ lan gñis lan gsum gyi bar
gyis ltuṅ bar ’gyur la ’byuṅ ba daṅ bcas pa ste dge ’dun lhag ma’o ||

