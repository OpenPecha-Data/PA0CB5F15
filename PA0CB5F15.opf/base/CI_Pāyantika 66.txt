yaṅ dge sloṅ ma gaṅ zla ba phyed phyed ciṅ so sor thar pa’i mdo gdon pa ’don pa’i tshe ’di skad
ces | ’phags ma dag ’di ltar chos ’di yaṅ mdo’i naṅ du gtogs so || mdo’i naṅ du ’dus par
bdag gis da gdod śes so źes zer la | de la gal te dge (4) sloṅ ma rnams kyis kyaṅ dge sloṅ
ma ’di sṅon gso sbyoṅ gi las gñis sam gsum gyi tshe ’dug par ses śiṅ lan maṅ du lta ci
smos na | dge sloṅ ma de mi śes pas mi ’grol bas de ltuṅ ba gaṅ byuṅ ba chos bźin du byed
du gźugs gi steṅ du khyod zla ba phyed phyed ciṅ so sor thar (5) pa’i mdo gdon pa ’don pa’i
tshe gus par byas te chos ñan par mi byed | bla mar byas te mi byed | ru śiṅ ltar byas
te mi byed | yid la byas te mi byed | sems rtse gcig tu mi byed | rna blags te mi byed | sems
thams cad kyis bsams te chos ñan par mi byed pas | (6) dge sloṅ ma khyod kyis ma rñed
pa rñed de rñed pa ma yin źiṅ ñes pa rñed de legs pa rñed pa ma yin no źes ’gyod par bya’o
|| dge sloṅ ma de la ’gyod par bya ba ni de yin te ltuṅ byed do ||

